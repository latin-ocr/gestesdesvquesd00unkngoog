GAlaoml. 105

Quod cameracenses anscherum in episcopatu
restituere voluerunt post mortem odonis.

600 Ad eligendum alterum
clerus et plebs episcopum
per commune consilium
statim agunt capitulum.

601 Reducunt ad memoriam
suam longam miseriam
quam passi diu fuerant
per alternam discordiam.

602 Quod malum, quod discidium
pati verentes iterum,
ad Galcherum revocandum
omnes confirmant animum.

603 Nam hoc satis probaverant
quod vivere non poterant
per stabilem concordiam
donec eum restituant.

604 Revocatur hinc Galcherus,
regi refertur baculus Îµ
rex vero favet citius
factis petitionibus.

605 Mor-abatur in Tornaco
Galcherus illo termino
vivens ibi de proprio
cum honore et gaudio.

606 Cui fecit rex cognitum
ut veniat apud eum,
recepturus presulatum
urbis Cameracensium.

