1‘2‘2 strA

9. Episcopus enim et cameracenses, hoc malum

ulterius ferre non valenteS‚ quotquot possunt congre· ‘

gant milites, opidum de Crevecuerh et contumaciam
castellani exterminare cupientes congregati vero con-
currunt primum apud Osgiacum‚ ubi castellanus secu-
rius manebat et in cujus munimine fortius confidebat.
Villam autem totam extra firmitatem frangunt et con-
cremant , aliasque villas devastant quae circa fuerant
et ad eum pertinebant. In crastino apud Crevecuerh
episcopus et cameracenses una conveniunt, assultu
appetunt villamque usque ad interiorem opidi fortitu-
dinem capiunt, predantur et comburunt. castellanus
novissime recognoscens sibi juste haec omnia acci-
disse, eo quod Deo et recto domino suo restiterat et
solummodo aecclesiis Dei atque pauperibus malefe-
cerat, valde penitens pacem et concordiam per fideles
quesivit atque pontifici ligiam fidelitatem et hominium
facere obtulit et promisit, si qualibet arte posset hujus
rei licentiam impetrare a domino suo Karolo Flan-
· driarum comite. Hec igitur castellani promioeio ad
pacem flexit episcopum, veniaque concessa sic absol-
vit eum quod opidum de Crevecuerh in statu et forma
qua villa prius extiterat relocaret nec illud deinceps
sine assensu episcopi et cameracensium pro alia
necessitate reformaret, juratamque amicitiam firmiter
conservaret. Quod et factum est.

10. De quodam homine nomine wel-imboldo.

l In isto nostro dictamine

volo de quodam homine,
de Werimbaldo nomine

